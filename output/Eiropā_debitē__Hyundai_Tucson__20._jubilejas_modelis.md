# Eiropā debitē "Hyundai Tucson" 20. jubilejas modelis

![](https://images.delfi.lv/media-api-image-cropper/v1/37437967-8c75-4700-87c0-d6d97c577419.jpg?w=576&h=313)

Foto: Publicitātes foto

Atzīmējot divas pārdošanas panākumiem bagātas desmitgades Eiropas tirgū, "[Hyundai](https://www.delfi.lv/temas/40536683/hyundai) Motor" izziņojuši īpašu "Tucson 20th Anniversary" jubilejas modeli. Īpašās sērijas modelis saglabās visas galvenās "Tucson" īpašības, taču vienlaikus izcelsies ar atšķirīgu dizainu.

Ceturtās paaudzes "Tucson" jau ir ieguvis atsvaidzinātu ārējo izskatu, novatoriskas tehnoloģijas, kā arī paplašinātu aprīkojuma un funkciju klāstu. Dizaina elementus, kas ietilpst jaunā "Tucson" papildaprīkojumā, "Tucson 20th Anniversary" versija iegūs jau standarta komplektācijā.

Speciālā izlaiduma modelis būs pieejams izteiksmīgā jaunā virsbūves krāsā "Pine Green Matte" un ar nebijušu krāsu salikumu interjera apdarē – melnas ādas un mākslīgās zamšādas kombināciju ar "Pine Green" krāsas vīlēm.

 

Jubilejas modelis no ārpuses atšķirsies ar 19 collu vieglmetāla diskiem ar īpašu "Satin Dark Grey" apdari, melnām sānu logu līstēm un melniem sānu spoguļiem.

 

Jubilejas modelim paredzēts arī īpašs marķējums: "20th Anniversary" logotips uz priekšējo sēdekļu galvas balstiem un durvju sliekšņiem, un "20th Anniversary" emblēma uz bagāžas nodalījuma vāka.

 

"Tucson" 20\. jubilejas modeļa ražošana "Hyundai Motor" Čehijas ražotnē sāksies augustā. Paredzamais ražošanas apjoms pagaidām nav zināms. Īpašās sērijas modelis tiks piedāvāts pircējiem Rietumeiropas tirgos, savukārt jaunā ceturtās paaudzes "Tucson" tirdzniecība Baltijas valstīs sāksies 15\. augustā.

Seko "Delfi" arī [Instagram](https://www.instagram.com/delfi.lv/) vai [YouTube](https://www.youtube.com/channel/UCw5foWtcJvAbUm64rv7jwUQ) profilā – pievienojies, lai uzzinātu svarīgāko un interesantāko pirmais!

Publikācijas saturs vai tās jebkāda apjoma daļa ir aizsargāts autortiesību objekts Autortiesību likuma izpratnē, un tā izmantošana bez izdevēja atļaujas ir aizliegta. Vairāk lasi [šeit](https://www.delfi.lv/noteikumi/#delfi-plus-copyrights)